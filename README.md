# Lov na zaklad 2021
Lov na zaklad ob koncu šolskega leta 2020/2021

## Problem
Ker je Janez obupal nad programiranjem se je odločil, da bo srečo poskušal iskati v rudarskem poslu. Kaj veliko znanja o kriptovalutah nima, zato se bo posvetil običajnemu iskanju Helija 3 s prvo raketo, ki bo šla na Luno. Ker bo treba do takrat še nekaj časa počakati, bo čas raje namenil temu, da bo poiskal čim boljši način rudarjenja. Pri tem pa potrebuje tvojo pomoč. Janez ve, da seveda še nismo pristali na [Luni](https://youtu.be/AwARY7Kk8ek?t=69), in si bo pri pripravah pomagal kar z zemljevidom Kalifornije. Pridobil je star zemljevid podzemlja Kalifornije, ki prikazuje presek [podzemlja](https://en.wikipedia.org/wiki/Soil_horizon#/media/File:Horizons.gif, kjer je vsak košček predstavljen z enim samim kvadratkom. Na zemljevidu je za vsak kvadratek označeno, katera snov v njem prevladuje. Te snovi so lahko

- Ničvredna zemlja (označena z “.”, ali 0). Janez čez to zemljo lahko prosto vrta, a mu ne koristi prav nič.
- Helij 3 (označen z “X”, ali 1). Janez čezenj lahko prevrta in v tem primeru mu bodo za vsak tak kvadratek ustrezno plačali.
- Skala (označena z “#”, ali 2). Janez ne more vrtati čez skalo, a jo lahko razstreli če ima dinamit
- Nevarni plini (označeni z “+”, ali 3) Janezek čeznje ne more prevrtati, ampak preprosto pade skozi njih naravnost na tla.
- 
Janez je izgubil pravi zemljevid, vedar ve, da lahko zemljevid rekonstruira s pomočjo kode na `https://gist.github.com/jO-Osko/4a57256119409698b790cdb814d0d277`.
## Naloge
1. Janezova družina ne verjame v njegovo ekspedicijo, zato jo bo Janez poskušal prepričati, da lahko bajno zasluži. Kakšen je maksimalen zaslužek (če uspešno pobere ves helij), če mu bodo za vsako enoto helija plačali 12$?
2. Janezu so sporočili, da bo moral za vsak kamen plačati 4$ za popravljanje svedra. Ker je še vedno prepričan, da bo odkopal prav vse kose tal, ga zanima, kakšen bo sedaj njegov zaslužek.
3. Janezu se je končno posvetilo, da ne more odkopati vsega. Od prijatelja je dobil res kul sveder, ki naenkrat odkoplje celoten stolpec (od začetka do konca, ne glede na to, kaj je v njem). Za vsako enoto helija dobi 12$, vsaka skala ga stane 4$ popravila, vsaka enota plina pa 6$ za popravilo. Če lahko odkoplje en sam stolpec, katerega naj odkoplje in koliko bo zaslužil v tem primeru?
4. Janez je ugotovil, da je širina polja večja kot višina. Zanima ga če mogoče lahko zasluži bolje, če si pridobi stroj, ki koplje cele vrstice (od leve proti desni). Taki stroji so na žalost dražji. Koliko več lahko plača za vodoraven stroj, da bo z njim zaslužil enako kot z navpičnim strojem?
5. Janez je kupil vodoraven stroj, ampak preden je začel vrtati je ugotovil, da stroj ne deluje, če bo prišel v stik s plinom. To mu je proizvajalec zamolčal, zato se gre z njim pogovorit (na pogovor bo vzel nekaj svojih močnih prijateljev). Vsaj koliko denarja mora izterjati za slab stroj, da bo ob kopanju v najboljši vrstici na istem kot prej?
6. Lokalni mehanik je Janezu ponudil dobro kupčijo: za gajbo piva bo popravil vodoravni stroj, da preživi pline, poleg tega bo sedaj stroj deloval tako, da bo vrtal od leve proti desni, če pa naleti na plast plina, pada navzdol, dokler ne pride do nečesa, kar ni plin in potem nadaljuje naprej proti desni. Kakšen je maksimalen zaslužek, ki ga bo dobil s tem strojem?
7. Prijatelj arabec je Janezu povedal, da je občasno bolje, da stvari počne od desne proti levi, ali lahko v tem primeru Janez zasluži več?
 
## Težje naloge
8. Sedaj ko ima Janez oba stroja, lahko izkoplje eno vrstico in stolpec naenkrat. Koliko največ lahko zasluži sedaj, pri čemer polje, ki je na preseku obeh poti, šteje samo enkrat?
9. Ko se je naslednjič dobil na pivu s kolegom mehanikom, mu je ta omenil, da lahko oba stroja skombinira v en sam stroj, ki pa lahko koplje pod poljubnim naklonom (npr. (2, 1) = 2 desno, 1 dol, 2 desno, 1 dol, ...). Janez lahko začne kopati na poljubnem polju na vrhu, levi ali desni strani (spodaj pa ne). Koliko lahko sedaj največ zasluži?

